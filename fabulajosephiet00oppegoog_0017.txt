...11-

ξ 7. Haec historia J osephi et Asenethae a ceteris
narrationibus, quae de J osepho sunt, plurimum differt. Nam
cum hae narrationes populareS, quae per omnium ora fere-
bantur, et in illo genere interpretationis Bibliorum sint, quod
primis saeculis p. Chr. n. Juda eorum et Christianorum pro-
prium fuit, dico Midrasch agadicum, nostra historia ab uno
scriptore confecta esse videtur. Auctor intellegere non
potuit, quomodo J oseph, vir summae pietatiS, Asenetham,
sacerdotis ethnici filiam falsis deis addictam, in matrimonium
duceret, nisi ea antea ad religionem veram conversa esset.
Quae sententia fundamentum fabulae est. In ea perspicue
duae partes distinguuntur. In priore auctor refert Asenetham

virginem pulcherrimam, quae undique petita omnes procos ·

superbe repudiaret ac solum regis filium maxime natum
cuperet, a Josephi pulchritudine superatam, sed, curn idola
vereretur, ab illo esse repulsam. Septem dies noctesque
poenitentia acta eam a Deo veniam impetrasse et mirum
in modum cum J osepho coniunctam esse. Quamquam auctor,

,quod sibi proposuit, iam absolvit, tamen alteram partem ⁴

adiungit, quae cum priore minime arte cohaeret. Filius enim
Pharaonis etiam inter Asenethae procos fuerat, rex autem
non probaverat. Ubi vero regis filius coniugem Josephi vidit,
cupiditate infiammatus patrem et J osephum tollere statuit,
ut Asenetha potiri posset. Quod ad perficiendum cum filiis
Balae et Zelphae, fratribus Josephi, se coniunxit3 sed co-
natus non successit, et filius regis eum morte luit. Auctor
fabulae Sacrae Scripturae admodum peritus fuit: nonnullos
locos ad verbum e Vetere Testamento transtulit, multa alia
ut phraseologia, sermones tropici, totus denique stilus ac
dictio 'peritiam illam manifestant.

ξ 8. Ut iam Laud in Anocdoton Syriacorum tomi
tertii conspectu indicavit, haec historia Asenethae in „codice
pseudepigrapho Veteris Testamenti“, quem Fabricius edidit,
Latine [vol.I p. 774] et Graece [vol. ΙΙ p. 85] conscripta
invenitur. Quod ad textum Latinum attinet, is valde con-

