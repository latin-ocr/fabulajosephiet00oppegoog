...33-

Quem favum Aseneth cepit et viro tulit posuitque in mensa
ante· eum constituta, et vir ei ait: „Cur dixisti: „Non
est favus in conclavi meo“, atque en favum mirum fers“.
Atque Asc-neth verita: „Domine, inquit, numquam favus
in cubiculo meo fuit, sed tu dixisti, et factus est et e tuo
ore exiit, nam eius. odor est ut odor suavis oris tui“.· Ac
vir de prudentia Asenethae gavisus et eam ad se vocavit
et dextram suam extensam capiti eius admovit. Timuitque
Aseneth a scintillis ignis, quae ex illius manu prodibant
quasi ex ferro ardente. Vir autem hilaratus, quod eam ti-
mentem videbat: „O te felicem, inquit, Aseneth, cui occulta

Excelsi manifesta sunt3 et beati illi, qui Domino Deo ex· ‘

celso in poenitentia adhaerent, quod ab hoc favo edent et
in aeternum vivent, quia hic est spiritus vitae. -Hunc enim
apes volucres paradisi Dei Eden vivi [p. 32] ex rore rosae
vitae, quae est in paradiso , paraverunt, eo quod angeli
Dei ab eo edunt, et omnes electi Dei et filii Excelsi ab eo
edunt, quia favus vitae est. Quicunque ab eo ederit, non
morietur, sed in aeternum vivet ¹). Et vir manum suam
dextram porrexit et parvam partem favi sumpsit eb edit3
et quod superfuit, in ore Asenethae posuit. Et vir Asene-
thae: „Es igitur, inquit, panem vitae atque bibe poculum
vitae unguereque oleo incorruptionis Ab hoc die et ultra
corpus tuum flores vitae e terra 2) Excelsi proferet, et etiam
membra tua tamquam cedri paradisi pinguia fient, ac vires
non languescentes te roborabunt, ed adolescentia tua in
aeternum manebit, neque senectutem videbis, atque pulchri-
tudo tua numquam deerit. Fiesque mater urbium muro
munita iis 3) , qui ad nomen Regis, Domini Dei mundorum,
confugiunt.“ Dextramque suam extendit, et id, quod a favo

 

¹) Joh. 6, 51. 58.
⁸) *legendum est (1ιᾷἱῖ

³) *legendum est (Διὶ)

