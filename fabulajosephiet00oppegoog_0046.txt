„40-

collocavit et manum suam eorum capitibus imposuit et eis
benedixit, cum diceret: „Vobis benedicat Dominus Deus
excelsus et benedicat et glorificet vos in aeternum.“ Vertitque
Pharao alterum ad alterum, et inter 36 osculati sunt. Quo
facto Pharao nuptias et magnam cenam et magnum septem
dierum convivium paravit et omnes magnates Aegypti et
omnes reges populorum vocavit et per totam Aegyptum ter-
ram proclamavit omni homini, qui opus septem diebus nuptia-
rum Josephi atque Asenethae faceret, moriendum esse. Postea
[p. 38] Joseph ad Asenetham ingressus est ι), et Aseneth
a Josepho concepit et Manassen et post huno Ephraim in
domo Josephi peperit.

Hymnus ac celebratio Asenethae in Deum excelsum:
„Peccavi coram te, Domine , multum, ego Aseneth, filia
Putipharis, sacerdotis Heliopolis, urbis soliS, qui in omnia
inspicit. Peccavi et mala coram te feci. Ac tranquilla in
domo patris mei fui, sed superba elataque. Peccavi coram
te et deos innumerabiles timui et ab eorum sacrificiis edi
et ab eorum libaminibus potavi neque Dominum, Deum caeli,
cognoveram neque Excelso vivo confisus eram, sed in gloria
divitiarum mearum et pulchritudine mea fiduciam meam
posueram, et superba atque elata fui et omnem virum in
conspectu meo eosque, qui me petebant, sprevi. Peccavi
coram te, Domine, multum et garrule ad te in vanitate
locuta sum in superba mea dicens nullum principem in terra
esse, qui me pudefaceret, sed me sponsam filii maximi natu
regis Aepypti fore, dum Joseph, fortis Dei, veniret. Qui
a fastu atque superbia mea me detraxit et me a viribus
meis debilitavit et pulchritudinibus suis me venatus est -et
sapientia sua me captavit ut piscem hamo et spiritu suo
me vitae subiecit atque robore suo me roboravit et me
ad Deum admovit ²), caput et- dominum mundorum. Ac

 

¹) Gen. 30, 4—5. 38, 2-3.
¹) lege ..fimi-00

 

